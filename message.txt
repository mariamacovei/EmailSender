Inainte de a proiecta o interfata, trebuie sa gasim raspunsul la intrebarea: "Cine este utilizatorul?". S-ar putea sa nu ne placa de el... 

Un aspect important in proiectarea interfetei este cel referitor la cunoasterea utilizatorului, trebuind identificate caracteristicile populatiei de utilizatori care va folosi software-ul dezvoltat: 

virsta, gen, etnicitate 

educatie 

abilitati fizice 

experienta generala in utilizarea calculatorului (eventual, a platformei-tinta a aplicatiei) 

abilitati (skills): usurinta de a tasta, de a citi etc. 

experienta in domeniu 

experienta in ceea ce priveste tipul software-ului dezvoltat 

mediul de lucru si alti factori sociali 

relatii cu alte persoane si sabloane de comunicare (communication patterns) 

De retinut: multe aplicatii au numeroase tipuri de utilizatori. Un exemplu este o aplicatie Web de comunicare on-line folosita in contextul jocurilor olimpice, principalele categorii de utilizatori fiind atletii, prietenii si familiile acestora, personalul de administrare, spectatorii, ziaristii etc. 

De asemenea, trebuie sa ne folosim imaginatia! 

Tehnicile privind cunoasterea utilizatorilor recurg la: 

chestionare 

interviuri 

observatii (directe sau indirecte) 

Impedimente: dezvoltatorii si utilizatorii finali sunt izolati, uzual, unii de ceilalti (suportul tehnic se poate interpune intre utilizatori si dezvoltatorii propriu-zisi; similar, sectorul de marketing). Unii utilizatori nu pot fi usor contactati sau nu vor sa fie contactati (e.g., medici, manageri etc.). 

Deseori, se realizeaza diverse scenarii privind interactiunea dintre utilizator si programul conceput: 

Ce anume doreste utilizatorul de la sistemul proiectat? 

Realizarea de investigatii pas-cu-pas: 

ce doreste sa vada: schite, capturi-ecran etc. 

ce doreste sa realizeze: utilizarea tastaturii, mouse-ului etc. 

ce gindeste utilizatorul 

In practica va fi nevoie de parcurs urmatorii pasi : 

fundamentarea proiectului (design rationale) - descriere detaliata a istoricului si scopurilor proiectului de realizare a interfetei, document necesar pentru reutilizarea unui proiect deja existent, coordonarea participantilor la un proiect de durata, facilitarea intretinerii si utilizarii ulterioare. 

proiectarea iterativa - proces ciclic de rezolvare a problemelor inerente ale specificarii incomplete a cerintelor printr-o dezvoltare incrementala a interfetei. 

Poate coopta beneficiarii (de la distribuitorii de software pina la utilizatorii finali), care devin evaluatori ai interfetei pe parcursul dezvoltarii ei. 

prototipizarea - ofera posibilitatea de a exprima conceptia de ansamblu a interfetei, inca din primele faze ale proiectarii. 

 

 